>### Algoritmická konštrukcia sekvencie

### Čo je sekvencia ?

Sekvencia je oblasť algoritmu resp. vývojového diagramu v ktorej jednotlivé stavebné prvky resp. príkazy nasledujú bezprostredne za sebou v poradí jeden po druhom.

Zoberme si napríklad veľmi jednoduchý algoritmus v ktorom si popíšeme postup čistenia zubov. Jenotlivé kroky tu napríklad pozostávajú z nasledovných činností:

1./ na čistenie zubov použite zubnú kefku
2./ naneste na zubnú kefku zubnú pastu
3./ začnite s čistením zubov pomocou zubnej kefky
4./ ukončite čistenie zubov a vyberte kefku z úst
5./ opláchnite zubnú kefku pod vodou
6./ vypláchnite si ústnu dutinu vodou a pod.

Každý krok je pokyn-príkaz, ktorý treba vykonať a sekvencia je poradie, v ktorom sa tieto kroky majú vykonávať.

### Prečo sú sekvencie dôležité ?

Sekvencie sú dôležité preto, lebo je potrebné zabezpečiť to, aby sa niktoré kroky v algoritme vykonávali v správnom poradí. Ak sa to nezabezpečí tak algoritmus a následne aj program ktorý bol na základe neho vytvorený nebude fungovať správne. 

Ukážeme si to na spomenutom príklade čistenia zubov. Predpokladajme, že kroky čistenia zubov by sme stanovili v inom poradí a tým by sme vytvorili iný algoritmus:


1./ na čistenie zubov použite zubnú kefku
2./ naneste na zubnú kefku zubnú pastu
3./ opláchnite zubnú kefku pod vodou
4./ začnite s čistením zubov pomocou zubnej kefky
5./ ukončite čistenie zubov a vyberte kefku z úst
6./ vypláchnite si ústnu dutinu vodou a pod.

Z neho vyplýva že na čistenie zubov by sa stále používala zubná kefka a na kefku by sa stále dávala zubná pasta. Ale pretože kroky 3, 4 a 5 sú v nesprávnom poradí, zuby by sa zubnou pastou nevyčistili a zubná pasta by sa minula. Človek by si to síce pri čistení uvedomil, že si zabudol po pridaní zubnej pasty na kefku mal začať čistiť zuby, ale počítač by to nevedel, že niečo nie je v poriadku a že k čisteniu zubov nedošlo lebo pasta bola z kefky umytá.

Počítač bude vykonávať totiž iba to, na čo bol človekom naprogramovaný. Ak sú kroky naprogramované v nesprávnom poradí, počítač vykoná jednotlivé kroky tiež v tomto nesprávnom poradí !!! 